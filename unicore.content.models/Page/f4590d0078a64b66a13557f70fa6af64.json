{
  "subtitle": "", 
  "description": "Kila palipo na malaria, watoto huwa wako hatarini. Mtoto\r\nanayeumwa malaria anapaswa kuchunguzwa mapema na\r\nmtaalam wa afya na kupata tiba sahihi dhidi ya malaria mapema\r\niwezekanavyo akibainika kuwa na malaria. Shirika la Afya\r\nDuniani linashauri kutumia tiba mchanganyiko ya Artemisinin\r\nkwa ajili ya kutibu ugonjwa wa malaria unaosababishwa na\r\nvimelea vinavyofahamika kama Plasmodium falciparu. Malaria\r\ninayosababishwa na vimelea hawa ni hatari sana na husababisha\r\nkaribu vifo vyote vitokanavyo na malaria", 
  "language": "swa_KE", 
  "title": "Kila palipo na malaria, watoto huwa wako hatarini. Mtoto anayeumwa malaria anapaswa kuchunguzwa mapema na mtaalam wa afya na kupata tiba sahihi dhidi ya malaria mapema iwezekanavyo akibainika kuwa na ", 
  "primary_category": "50790d85e8594cb192f47187ec0b26d0", 
  "created_at": "2014-10-13T13:49:19+00:00", 
  "featured_in_category": false, 
  "modified_at": "2016-10-13T19:26:02.938050+00:00", 
  "_version": {
    "package_version": "0.2.5", 
    "language_version": "2.7.6", 
    "language_version_string": "2.7.6 (default, Mar 22 2014, 22:59:56) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": "f4590d0078a64b66a13557f70fa6af64", 
  "content": "Mtu yeyote katika familia mwenye homa, au watoto wanaokataa kula au\r\nwanaotapika, wanaoharisha, wanaolegea na wanaopata homa za vipindi wachukuliwe\r\nkuwa wana malaria. Mtoto mwenye homa inayodhaniwa kuwa ni ya malaria anahitaji\r\nkupata tiba ya malaria mapema kama inavyoshauriwa na mtaalam wa afya.\r\nIkiwezekana, mtoto apimwe kwa Kipimo cha Kuchunguza Malaria kwa Kasi au kwa\r\ndarubini (uchunguzi wa maabara unaohusisha uchunguzi wa damu ya mtu katika\r\ndarubini) ili kuhakikisha kuwa ana maambukizo ya malaria. Vipimo hivi ni vya\r\ngharama nafuu na vinaendelea kupatikana kwa wingi. Mtoto mwenye ugonjwa wa\r\nmalaria asipotibiwa ndani ya siku moja, anaweza kufariki dunia. Shirika la\r\nAfya Duniani linashauri kutumia tiba mchanganyiko ya Artemisinin kutibu\r\nugonjwa wa malaria unaosababishwa na Plasmodium falciparu. Mtaalam wa afya\r\nanaweza kushauri aina ya tiba mchanganyiko inayofaa kutumika na kwa wakati\r\ngani kwa kuzingatia miongozo ya kitaifa. Kwa kawaida malaria husababisha homa\r\nkali na kutetemeka. Mtoto mwenye homa kali anapaswa kuwekwa katika hali ya\r\nubaridi kwa muda wote anaosumbuliwa na homa kwa: \\- kumsafisha kwa kutumia\r\nsifongo au kumuogesha mtoto kwa kutumia maji ya uvuguvugu (yasiyo ya baridi)\r\n\\- kutoa tiba kwa kutumia dawa za kushusha homa (paracetemol au ibuprofen, na\r\nsi aspirini). Kudhibiti homa ili isiendelee kuwa kali ni muhimu sana ili\r\nkuepuka mtoto kupatwa na degedege kunakoweza kusababisha ulemavu. Mtoto mwenye\r\nmalaria anapaswa kumeza dawa mpaka amalize dozi aliyopangiwa, hata kama\r\nakionyesha dalili za kupona. Matibabu yasipokamilika, ugonjwa wa malaria\r\nhuweza kuwa hatari zaidi na ngumu kutibika. Kutokamilisha matibabu kwa\r\ntaratibu zinazotakiwa kunaweza kusababisha dawa husika isiweze kutibu malaria\r\nkatika eneo husika. Dalili za malaria zinapoendelea baada ya kupata matibabu,\r\nmtoto anapaswa kupelekwa katika kituo cha afya au hospitali. Tatizo linaweza\r\nkuwa: \\- mtoto hapati dozi kamili ya dawa \\- mtoto ana ugonjwa mwingine zaidi\r\nya malaria \\- malaria ni sugu kwa dawa husika, hivyo dawa ya aina nyingine\r\ninahitajika. Wataalam wa afya wana jukumu la kuhakikisha kuwa wazazi na walezi\r\nwana taarifa za kutosha na sahihi kuhusu njia za kujikinga dhidi ya ugonjwa wa\r\nmalaria na njia bora za kumtunza mtoto mwenye malaria.\r\n\r\n", 
  "source": "4b6973e558c64b22af55a866119adc9a", 
  "featured": false, 
  "author_tags": [], 
  "image": null, 
  "published": true, 
  "position": 4, 
  "image_host": "http://thumbor.unicore.io", 
  "slug": "kila-palipo-na-malaria-watoto-huwa-wako-hatarini-mtoto-anayeumwa-malaria-anapaswa-kuchunguzwa-mapema-na-mtaalam-wa-afya-na-kupata-tiba-sahihi-dhidi-ya-malaria-mapema-iwezekanavyo-akibainika-kuwa-na", 
  "uuid": "f4590d0078a64b66a13557f70fa6af64"
}